An LECTOREM.

quae est Philosophia Prima, rerum communissimarum ideas
ad sublationem ambigui et obscuri, definitionibus accuratis
inter se distinguo. Tertia pars versatur in expansione spa-
tiorum, id est, in Geometria. Quarta habet motum astrorum,
et praeterea qualitatem sensibilem. ln sectione secunda con-
siderabitur, volente deo, Natura Hominis. In tertia Civis jam .
ante consideratus est. Hanc ego methodum sequutus sum,
qua et tu, si arriserit, uti poteris 3 non enim commendo tibi
mea, sed propono. Quacunque autem methodo usurus sis,
philosophiam tamen, id‘ est, studium sapientiae, ob cujus de-
fectum multa nuper mala passi omnes sumus, commendatum
tibi valde velim. Nam illi etiam qui divitiis student, sapien-
tiam amant3 thesauri enim sui non aliter⁴ ipsis placent, quam
ut speculum in quo intueri et contemplari possint sapientiam
suam. Nec qui ad negotia publica adhiberi amant, alind
quam locum quaerunt, in quo sapientiam quam habent expli-·
care possint. Ne voluptuosi quidem philosophiam ob aliam
causam negligunt, nisi quod nesciunt quantam perpetuus
valentissimusque pulcherrimi mundi cum anima congressus
voluptatem sit allaturus. Postremo, etsi ob nihil aliud, tamen
(quoniam animus humanus non minus temporis vacui, quam
natura vacui loci impatiens est) 'ne hominibus occupatis im-
portunus, vel male feriatis cum damno tuo accedere a nimio
otio coactus sis, qua otium tuum jucunde implere possis, com--⁴

mendo tibi philosophiam. Vale.

Tuo. Honnss.

