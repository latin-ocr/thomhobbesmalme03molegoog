VITAE HOBBIANAE immutamu- Xllli

conflatur, gravissimorum criminum postulant. Quare summa
cum vehementia increpitus, magistratus academici authoritate
carceri inclusus est; postea gradu privatus, sodalitate exutus,
academia expulsus, prius tamen summa cum ignominia et
dedecore coactus est, pro concione in templo publico, theses
suas tanquam sibi a Plutone submissas, ad Stygem damnare3
casque erga Summum Numen impias, omnique humanae socie-
tati perniciosissimas, pronunciare.

Sic acta est isthaec tragediola3 Hobbius autem nominis
sui existimationem injustis calumniis laesam facile sentiena
dogmatis suis tum in sequiorem sensum detortis, tum etiam
turpiter et cum opprobrio damnatis, ipsoque tanquam atheorum
antesignano publice descripto, per literas ad amicos de injuria
graviter conquestus est, sed incassum, cum id temporis vin·
dicias suas publico dare ipsi liberum non esset.

Anno 1670 Antonius a Wood‚ collegii Mertonensis socius,
vir doctissimus, Historiam et Antiquitates Oxoniensis Acade-
miae, in quibus, per decennium et amplius, admiranda cum
industria laboraverat, tandem absolvit. Opus illud Anglice
conscriptum duobus voluminibus complexum est, quorum prius
res in academia gestas, ab ipso ortu ad nostra usque tempora,
recenset3 in altero collegiorum fundatores Maecenatesque et
illustrium virorum elogia continentur. Placuit autem summis
in academia viris ut exterorum in gratiam Latio donaretur,
studiosis nonnullis ad hanc operam delectis, qui tamen in
cogitatis suis vertendis authori non fecerunt satis· Multo
autem minus alia in re ipsi satisfactum est ; cujus historia licet
prolixior paulo, veritatis tamen historicae curiosis, fortasse

non injucunda.

