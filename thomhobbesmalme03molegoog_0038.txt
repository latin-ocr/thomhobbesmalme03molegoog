VITAE HOBBIANAE

AUCTARIUM.

Quot) geometris usu venit, idem objectum pro re nata
mutatis linearum quantitatibuS, servatis autem proportionibus
pari cum veritate describere, id mihi in animo aet3 eorum
nempe, quae superiori scripto pressiore stylo delineantur,
vestigia relegere et solutiore filo retexere3 non ut cramben
bis coctam reponam, sed ea tradam quae argumento lucem
aliquam afferre possint, aut majoris momenti visa sint, quam
ut oblivioni tradantur.

Thomas Hobbes natus est Malmesburiae‚ agri WiltoniensiS,
nonis Aprilis, anno a partu Virginis millesimo quingentesimo
octuagesimo octavo3 cujus mater Hispanae ‚classis metu per-
culsa, quae tanquam portubus nostris imminens fama passim
differebatur, ipsum, puellum tamen, quod eventu patuit, satis
vivacem praematuro partu enixa est. Patrem nactus est
concionatorem, qualem tunc ferebant tempora, qui leviori
doctrinae armatura instructus, orationes publicaS, et quas
vocant homiliaS‚ satis apte populo praelegere poterat.

Quadriennis factus vernaculis literarum elementis operam
dedit: octennis doctiorum linguarum tyrocinium posuit sub

Roberto Latimero, Oxoniense, Malmesburiae literas docente 3

