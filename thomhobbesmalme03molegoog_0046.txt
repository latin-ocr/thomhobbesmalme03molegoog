XXX VITAE HOBBI ANAE AUC'rAmUM.

politioris literaturae, genus illustrandum strenue contenderunt.
Cum illis solitus est quotidianos sermones conferre, atque
arduis in Philosophia et Mathesi problematis ingenium exer-
citare, naturam variis experimentis torquere, rerum principia
indagare, inventa ratiociniis stabilire. Prae caeteris autem
arcta necessitudine junctus est Marino Mersenno Ο. Μ. et
Petro Gassendo, Mathematum Professore Regio, viro insigni
doctrina et suavissimis moribus excult0‚ et quod honoris causa
pronunciare licet, philosopbiae Epicureae instauratore.

Anno 1641, Mersenno procurante, cum nobilissimo Renato
Cartesio commercium instituit epistolicum, in quc, de natura ac
legibus motus, tam directi, quam reflexi, aliisque ad Dioptri-
cen spectantibus argumentis, utrinque subtiliter disputatum
est: quae omnia tomo tertio epistolarum Cartesii plene exhi-
bentur. Circa idem tempus Cat-tesius (praemisso jam antea
anno 1637 novae Philosophiae specimine) publicavit suas De
Prima Philosophia Meditationes, in quibus Dei essentiam
atque existentiam, animae humanae naturam, eamque ab omni
corporeo prorsus distinctam, ipsius materiae rationem et modos
maxime proprios, omnis denique scientiae fundamenta, ex
innatis quibusdam ideis demonstrare contendit. Illos tanti viri
conatus digna cum laude exceperunt omnes3 at nihilominus
tantam rerum molem tam imbecillibus fulcris inniti non
passi sunt sagaciores philosophi, scriptisque contrariis rationum
ejus incertitudinem ostenderunt3 inter quos praecipue nomi-
nandi veniunt, Petrus GassenduS, Antonius ArnalduS, celebris
e Sorbona TheologicuS, et Thomas Hobbius.

Anno 1644 Marinus Mersennus cogitata sua Physico-

Mathematica in luce memisit, ubi inter alia doctorum virorum

