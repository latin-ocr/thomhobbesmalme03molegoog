l vrrAE uonmmffi Auci-amum.

nunquam audiverunt) movebit neminem. Nulla ergo causa
est ut publice cum eo litigem. Neque si esset, facerem. Scio
apud omnes gentes, ex ipsa civitatum natura, civibus singulis
datam esse actionem injuriarum, Anglice‚ “ an action of the
case.’' Dic ergo quis actor, quis reus, quis judex, quae erit
injuriae compensatio? Si actor ego sum, reus tu solus eris, qui
libri hujus author es, Potes quidem actor esse tu, reus ergo
erit Decanus AEdis-Christi, cujus arbitrio, propter sumptus,
editionem nimia bonitate tua permisisti. Fac autem actorem
esse me, et illum reum, etiam injuriae damnatum ; quis erit
damni estimator? Nonne duodecim viri, jurati quidem et
legaleS, adde etiam, boni? Attamen inter damna, nisi quae
pecunia aestimari solent, verba non numerant. Nam scholarium
jurgia inter res serias raro habent. Itaque scripto publico
ulterius non contendam. Testimonia quidem amicorum amo.
Convicia inimicorum parvipendo, Ex Antiquitatibus oxonien-
sibus nomen meum, si libet, omnino expungant; laudabor
tamen a maxima parte academicorum qui nunc sunt, magisque
opinor ab iis qui erunt. Praeterea homini seni offensarum
venia utilior est, quam ultio. Tibi vero, si tanti est, existi·-
mationem tuam et veritatem historiae vindicare, non tantum
licet, sed etiam laudibile est. Et siquidem ita tibi expedire
visum fuerit, poteris epistolam hanc meam quibuscum volueris
communicare. Si quod aliud consilium in hanc rem invenem,
antequam hae literae tabellario tibi perferendae committantur,

inclusum habebis ipsis literis, Vale.

Londim', April 20, 1674. Τυυε,-ΤΗοΜΛ3 ΗοΒΒΕε.”

