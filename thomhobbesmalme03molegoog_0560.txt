394 PanmA.

PARS IV· mirum ab elicitis non modo e terra, sed etiam e
»ΞΕ-ν planetis caeteris vaporibus, et postea in unum cor-
pus continuum congelatis, nisi unum obstaret stellae
novae in Cassiopea visae phaenomenon. Nam caudae
comaeve rationes probe explicare possem, et prae-
terea motuum. Sed cum illa stella per sedecim
totos menses in eodem loco inter fixas constanter
perduraverit, materiam ejus glaciem fuisse credere
non possum. Disquisitionem ergo de causa co-
metarum intactam posteris relinquo. Nam quod
de illis, praeter historias nudas», hactenus scriptum
extat, consideratione dignum non est.
ffssffmm 18. Fluviorum origines ab aqua pluviali vel
liquescentibus nivibus facillime, aliunde vel diffi-
cillime vel non omnino deduci possunt. Decurrunt
enim per declivia montium aquae pluviae et colli-
quatae nives; quae si per extimam superficiem
montis deferantur, ipsi imbres vel nives pro fonte.
censebuntur. Sin terram subeuntes descendant
tectae, tunc ubi primum erumpunt, ibi fontes sunt ;
ex quibus rivuli, ex rivulis confluentibus fiunt
fluvii. Fons autem, qui magis vel aeque a centro
terrae remotus est ac fuit aqua quae ad ipsum
fluxerit, repertus nusquam est. Nam quod magni
nominis philosophus quidam objecit, in Monte
Cenisio summo, qui Mons Sabaudiam a Pedemontio
disterminat, nascatur fluvius qui per Susam decur-
rit, non est verum. Nam fluvio illi utrinque astant
montes magni, idque per duo millia passuum, qui
montes nivibus perpetuo fere tecti sunt; unde
decurrentes rivuli innumerabiles fluvio aquas ma-

nifeste, et pro magnitudine ejus abunde praebent.

