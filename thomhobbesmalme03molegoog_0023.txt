m

LIBELLUM PRAESTANTISSIMI

THOMAE HOBBES,

VIBI VERE PHILOSOPHI,

DE NATURA HOMINIS.

—————.
——-————.

QUAE magna coeli moenia, et tractus maris,
Terraeque fines, siquid aut ultra est, capit,
Mens ipsa tandem capitur: omnia hactenus
Quae nosse potuit, nota jam primum est sibi.

Accede, Lector, disce quis demum sies;
Et inquilinam jecoris agnoscas tui,

Qua propius haeret nil tibi, et nil tam procul.

Non hic scholarum frivola, aut cassi logi,
Quales per annos forte plus septem legit,

Ut folle pleno prodeat, rixae artifex3
Vanasque merces futili lingua crepet:

Sed sancta rerum pondera, et sensus graves,
Quales parari decuit, ipsa cum fuit
Pingenda ratio, et vindici suo adstitit.

Panduntur omnes machinae gyri tuae‚
Animaeque vectes, trochleae, cunei, rotae,
Qua concitetur arte, quo sufflamine
Sistatur illa rursus, et constet sibi:

Nec si fenestram pectori humano suam
Aptasset ipse Momus, inspiceret magis.
Hic cerno levia affectuum vestigia,
Gracilesque sensus lineas; video quibus
Vehantur alis blanduli cupidines,

