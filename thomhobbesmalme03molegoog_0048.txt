xxxii vrrAE noaamus: annuarum.

Marinus Mersennus Minimus; J0. Adelph. TassiuS, mathe-
maticus Hamburgensis3 Jo. Lud. Wolzogen, liber Baro
Austriacus, S.R.M. Poloniae et Sueciae Aulicus cubicularis;
Renatus Des Cartes3 Bonaventura cavalierius, Bononiae
mathematices professor publicus3 quibus postea accesserunt
Claudius MydorgiuS, patricius Parisinus et Picardiae quaestor 3
et Jacobus Golius‚ mathematum et linguae Arabicae in Aca-
demia Lugduno-Batava professor peritissimus· De Hobbiano
autem ratiocinio ne pro affectu aliquid immodica laude
efferre videar, hoc solum adjicere libet, illud aut eleganti
brevitate, aut evidenti perspicuitate caeterorum nulli concedere.

Grassante interim per Angliam civili bello, Hobbius pro
summo iu patriam amore, quod bonum civem et fidelem sub-
ditum maxime decuit, populares suos sanioribus quam quae
hactenus obtinuerant principiis imbuere, exacerbatos homin um
animos ad pacis et concordiae rationes revocare, et in summae
potestatis obsequium addictiores praestare, annisus est. Quare
reliquis posthabitis studiiS, quantum ipsi suppetiit temporis
politicae scientiae impendens, librum De Cive (cujus pauca
duntaxat exemplaria Parisiis 1642 evulgaverat) revisit, et
notis utilibus adauxit3 in quo subditorum contra summum
imperatorem conjurationes rebellionesque, et immanes illas
de principe regnis vitaque exuendo opiniones penitus dam-
navit: potestati civili jura ab ecclesiasticis caliginosorum
temporum beneficio praerepta restituit, et diram sectariorum
hydram, effrenem nempe conscientiae libertatem, heroico
ausu perdomuit.

Eodem anno, fortuna belli regiis partibus infensa, magnus

honoratorum exulum numerus Parisios confluxerat, interque

