xcvi vrrA THO. nonnus.

Nam doceo natura locis qua dejicit arte.
Sublimes lapides, res aliasque graves ;

Qua situla sol haurit aquas; ut frigora ventus
Efficit3 et venti qua ratione volant:

Quo pendent steriles„ volitantque per aera nubeS,
Quo fulcro gravidae destituente ruunt3

Et quo consistunt durorum glutine partes,
Duraque quae rursus mollia causa facit3

Unde fragor coelo, qua nix glaciesque fit arte3
Excussusque altis emicat ignis aquis;

Quid res exiguas conjungit in aere sparsas),
Et calidum Phoebus qua ratione facit3

Herculeusque lapis ferrum quibus attrahit uncis,
observatque suae matris utrumque polum 3

Cur mare non aequis ad littora volvitur undis;
Anno, mense, die quoque, bis auget aquas;

Et quare, vento duce, navis it obvia vento;
Haec habet et monstrat parvulus ille liber.

Et valitura puto cum tempore3 quandoquidem nunc
Inter tot Momos irreprehensa manent.

Aeris et parvo naturam scribo libello
Adversus quandam machinam inanificam.

Tunc physicam linquens, ad amata mathemata vertor3
Namque meo tandem cesserat hostis agro.

T antam non lapidem potuissem vera docere,
Clamosa-3 speret nemo docere scholas·

At De Principiis alium tamen edo libellum,

Fecique ut posset clarius esse nihil.

