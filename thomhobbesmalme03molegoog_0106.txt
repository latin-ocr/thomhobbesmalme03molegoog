XC VITA Tuo. HOBBES·

Hic ego Mersennum novi, communico et illi
De rerum motu quae meditatus eram.
Is probat, et multis commendat; tempore ab illo
Inter philosophos et numerabar ego,
In patriam rursus post menses octo reversus,
De connectendis cogito notitiis.
Motibus a variis feror ad rerum variarum
Dissimiles species, materiaeque dolos;
Motusque internos hominum, cordisque latebras :
Denique ad imperii justitiaeque bona.
His ego me mersi studiis. Nam philosophandi
Corpus, Homo, Civis continet omne genus.
Tres super his rebus statuo conscribere libros3
Materiemque mihi congero quoque die.
Nascitur interea scelus execrabile belli,
Et veniunt studiis tempora iniqua meis·
Sexcentesimus et jam quadragesimus annus
Post millesimum erat virginis a puer0,
Cum patriam invasit morbus mirabilis, unde
Innumeri e doctis post periere viri.
Quo quicunque fiiit tactus, divina putabat
Atque humana uni cognita jura sibi.
Jamque in procinctu bellum stetit. Horreo spectans;
Meque ad dilectam confero Lutetiam.
Postque duos annos edo De Cive libellum,
Qui placuit docti3‚ et novus omnis erat ;
Versus etin varias linguas cum laude legebar,

Gentibus et late nomine notus eram.

