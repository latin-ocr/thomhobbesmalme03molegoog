vrrA Tun. nonnus. lxxxix

Et demonstrandi docui praecepta, globique
Mundani faciem, multiplicesque gyros·

Litibus et finem, faciunt quas plus, minus, et par,
Qua posset justa ponere lege dedi.

Haec illum docui per septem sedulus annos;
Ille celer didicit, retinuitque memor.

Nec tamen hoc tempus libris consumpsimus omne,
Ni mundum libri dixeris esse loco,

Italiae multas, Gallorum et vidimus urbes3
Secessus dulces vidimus Allobrogum.

Ast ego perpetuo naturam cogito rerum,
Seu rate, seu curru, sive ferebar equo·

Et mihi visa quidem est toto res unica mundo
Vera, licet multis falsificata modis:

Unica vera quidem, sed quae sit basis earum
Rerum, quas falso dicimus esse aliquid 3

Qualia somnus habet fugitiva, et qualia vitris
Arbitrio possum multiplicare meo;

Phantasiae‚ nostri soboles cerebri, nihil extra3
Partibus internis nil nisi motus inest.

Hinc est quod, physicam quisquis ‘vult discere, motus
Quid possit, debet perdidicisse prius,

Ergo materiae motusque arcana recludo;
Sic tempus vacuum fallo per Italiam.

Scribo nihil, facio adversaria nulla, magistra
Quae docuit, praesens narn mihi semper erat.

Linquimus Italiam, rursusque redimus ad alta

Moenia Lutetiae, tectaque magnifica.

