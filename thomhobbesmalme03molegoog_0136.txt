Utilitas.

6 COMPUTATIO swa· Loech.

cinando ad generationem aliquam, et si forte non
eam quae fuit, tamen eam quae esse potuit; nam
cognita proprietate circuli quam modo diximuS,
scire, si corpus aliquod ita ut diximus circumdu-
catur circulum generari facile est.

6. Finis autem seu scopus philosophiae est, ut
praevisis effectibus uti possimus ad commoda
nostra, vel ut effectibus animo conceptis per
corporum ad corpora applicationem, effectus si-
miles, quatenus humana vis et rerum materia
patietur, ad vitae humanae usus industria hominum
producantur.

Nam ut quis de rerum dubiarum difficultate
superata, vel de abditissimarum veritatum detec-
tione, apud se tacitus gaudeat et triumphet, tantae
operae quanta philosophiae impendenda est, pretium
esse non judico; neque vero cuiquam, ut se scire
sciat alter, si modo nihil inde aliud consequu-
turum se putet, magnopere studendum esse censeo.
Scientia propter potentiam; Theorema (quod
apud Geometras proprietatis investigatio est)
propter problemata, id est propter artem constru-
endi; omnis denique speculatio, actionis vel
operis alicujus gratia instituta est.

7. Quanta autem sit philosophiae utilitas impri-
mis vero Physicae et Geometricae tum optime intel-
ligemus, cum praecipua humani generis, quae
nunc sunt commoda, enumeraverimus‚ et institu-
tiones eorum qui eis fruantur cum eorum institu-
tionibus qui eis carent contulerimus; commoda
autem humani generis maxima sunt Artes, nimirum
mensurandi tam corpora quam eorum motus;
movendi gravissima pondera; aedificandi3 navi-
gandi; instrumenta ad omnem usum fabricandi3

