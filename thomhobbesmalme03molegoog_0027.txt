xi

omnia bona dicentibus; illis interim, ecclesiasticis praesertim
cujuscunque generis, gravia crimina ne dicam convicia
passim intentantibus3 magnum denique discipulorum nume-
rum, qui tantum hominem tanquam novae alicujus philoso-

phorum familiae principem et authorem consectantur?

Cum itaque pararia opera J. A. viri optimi, in manus meas
incidisset libellus de vita et moribus Hobbii, a docto quodam,
summo ej us amico conscriptus oratione sane gravi, prudenti
ac modesta, mei officii esse duxi, publici ipsum juris facere.
Quod quidem praestiti, his permotus rationibus; tum ut
memoriae Hobbianae consuleretur, ob allatas philosophiae
secundum libertatem vindicias3 quod hercle facinus summe
gloriosum, post Verulamium, Cartesium, Gassendum, quantos
viros! egregie perpetravit magnus ille Malmesburiensis;
tum ut amicis pariter ac inimicis de ipso satisfieret. Quin et
nonnulli hoc ipsum ad ‘laudem atque decus gentis nostrae

haud mediocriter attinere existimarent.

Nollem autem hallucinetur aliquis, quasi me in illius disci· ·
plinam tanquam in servitutem addixerim, in illius verba
juratum, opinionum vadem et sponsorem futurum3 aut cum
quoquam qui ob materiam aliquam bellum ipsi literarium
indixerit, contentionis serram ducturum. Non enim de
scriptis ejus aliorumve contrariis mihi arbitrium sumere
animus est, cui negotio quam impar sim, facile sentio, sed
nudam veri et facti historiam proponere, nihilque intem-

pestivo praejudicio onerare. Quare neminem mihi jure

