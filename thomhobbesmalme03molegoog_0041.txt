VITAE HOBBIANAE AUCTARmM. XXV

suum mancipavit, aut intra scholasticorum terminos circum-
scripsit, aut seipsum quasi unicum humanae rationis exem-
plar proponenS, ex reconditis quibusdam notionibus proprio'
de cerebello erutis, licet rerum naturae et experientiae prorsus
contrariis scenicam quandam conflavit philosophiam, aut trio-
bolaribus experimentis tempus dicavit (vitium hujus aevi
literatis nimium familiare.) Sed ex universo scientiarum
orbe amplissimas opes in aerarium suum comportavit, et fidae
rationis auspiciis sapientissime digessit. Illis temporibus in
amicitiam receptus est Francisci Baconi, Verulamii Baronis
et Vicecomitis Sancti Albani, magni Angliae Cancellarii et
philosophiae Atlantis, qui illius consuetudine magnopere
delectatus estz et ab ipso in nonnullis scriptis suis Latine
vertendis adjutus& qui neminem cogitata sua tanta facilitate
concipere atque Thomam Hobbium passim praedicare soli-
tus est. Carus etiam fuit Edoardo Herbert, Baroni de
Cherbury‚ philosopho et historico summo et scriptis claro.
coluit quoque Ben. Johnsonum, poetam laureatum, Anglicani
dramatis facile principem3 et Thucydidem suum antequam
praelo committeretur, ejus examini et judicio subjecit. Ad
ejusdem quoque operis censuram in partes vocavit amicum
summum Robertum Ayton‚ Equitem auratum, Scoto-Britan-
num, Annae Reginae e Secreti& virum poesi celebrem et styli
arbitrum elegantem.

Duobus interea nobilissimis funeribus lugubris facta est
Candisiana domus. Anno 1626 GulielmuS, Devoniae ComeS‚ ad
superos migravit3 quem biennio post, morte nimis immatura,
insecutus est filius, cujus obitus ut bonis omnibus luctuosus,

ita Hobbio tristissimum reliquit desiderium magnifici studio-

